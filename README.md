# **Yaah**

---

### **Ідея проекту**

Головна ідея проекту полягає в створенні унікального середовища, де зберігаються навчальні матеріали шкільної програми для учнів шкіл, студентів, які бажають згадати шкільні часи, а також для користувачів, які бажають поглибити свої знання в певній галузі або у всіх галузях. Метою проекту є заохочення користувачів до навчання та отримання нових знань шляхом донесення цікавої та нестандартної інформації, а також застосування цікавих та оригінальних назв з метою привернути більше уваги до проекту. В основі проекту Yaah лежать ідеологія та елементи саги Гаррі Поттер та концепція лицарства.

Під час реєстрації учні обирають напрямок (факультет), в якому вони бажають розвиватися. Найвища ліга - Університет - є місцем, де збираються найкращі представники з факультетів та змагаються за найвище визнання - перше місце в таблиці Університету та отримання нагород у вигляді Кубка Університету та Меча Вічної Просвіти. Факультети поділяються на спеціальності, а спеціальності - на групи. Відповідно, існують Кубки Факультетів та спеціальностей. Кожного місяця проводяться зібрання лицарів, під час яких оголошуються результати змагань усіх ліг та їх представників. Академія слугує місцем, де зберігаються навчальні матеріали, Лабораторія - місцем, де можна перевірити свої знання, Конфедерація - місцем, де можна знайти таблиці ліг, а Склеп - Магазином, де можна придбати бустери. Підвищуй свій рейтинг, просувайся до найвищого титулу - Легенди Yaah. В проекті також присутня рада, яка вирішує твою долю. Здобувай звання та пройди шлях від Шукача до Магната.

_Бажаю удачі! - Твій ректор **Магнат Титан**._

---

### **Академія**

Тут зберігаються матеріали для всіх існуючих факультетів, вони структуровані і розраховані таким чином, щоб кожен зміг почати з самого початку або пропустити певну кількість уроків, якщо впевнений, що засвоїв цей матеріал у минулому і не потребує повторення. Проте пам'ятай, чим більше пропущених уроків, тим більша втрата буквально безкоштовних балів і нагород.

За кожен пройдений урок ти отримуєш певну кількість валюти (Кристалів, Карбованців або Сувоїв Правди). Кристали та Карбованці можна використовувати будь-де в цьому вимірі, але Сувої можна використовувати лише для полегшення проходження тестів.

---

### **Лабораторія**

Тут ти будеш проходити тести, які є основою для твого зростання, як в реальному світі, так і тут. Ти отримуватимеш ті ж самі нагороди, що і в Академії, але в набагато більшій кількості. Це єдине місце, яке допоможе тобі досягти найвищого титулу. Тести ґрунтуються на матеріалах, які ти вивчав раніше і не передбачають пропуску уроків - кожен тест ґрунтується на кожному уроці.

Ти можеш користуватися Google і ChatGPT, але пам'ятай - цей вимір не створений для того, щоб довести, що ти кращий за інших шляхом обману, ти повинен здобути звання працею і вірою в себе кращого.

_В майбутньому обман може обернутися боком для тебе, мій вірний студент - **Магнат Титан.**_

---

### **Конфедерація**

Тут зібрані всі ліги **Yaah**: Університет, Факультети, Спеціальності та Групи.

Щомісяця проводиться підсумковий підрахунок результатів, і топ-5 лицарів кожної ліги підвищують свій статус і переходять до наступної ліги. 5 найгірших учасників повертаються до попередньої ліги. Якщо тобі вдалося перейти до наступної ліги, але твій рейтинг ще не відповідає вимогам для звання даної ліги, ти автоматично отримуєш свій меч і звання.

_Це місце, де ти, мій любий воїн, повинен змагатися з усіх сил. Працюй настільки наполегливо, як тільки можеш уявити, і ти побачиш Благодать, яку я приготував для тебе. Твоє майбутнє знаходиться в твоїх руках!_

---

### **Склеп**

Магазин, де ти можеш придбати бустери для полегшення проходження тестів та покращення свого прогресу загалом. Чим більше бустерів у тебе є, тим легше пройти тести, отримати більше нагород та наблизитися до найвищого титулу та визнання.

---

### **Рейтинг**

Дозволь пригадати. Ти проходиш тести і уроки, за що отримуєш нагороди, включаючи рейтинг. Чим вищий рейтинг, тим вище твоє звання і розташування в лізі. Кожне звання має певні вимоги, які потрібно виконати для його отримання. Детальнішу інформацію про це я надам нижче. Наприклад, щоб перейти від звання "Шукач" до "Дослідника", тобі потрібно набрати 1000 балів. Продовжуй працювати!

---

### **Факультети**

Кожен факультет має свою унікальну та неповторну назву. Це додатковий елемент, який призначений для зацікавлення користувачів проекту та створення особливої атмосфери. Кожна назва факультету може відображати його специфіку, галузь знань чи яку-небудь унікальну концепцію.

- Faculta de Lita - Факультет Історії
- Faculta de Tila - Факультет Біології
- Faculta de Kray - Факультет Географії
- Faculta de Golos e Papirus - Факультет мови та літератури
- Faculta de Zmist - Факультет іноземної мови
- Faculta de Bum - Факультет хімії
- Faculta de Bingo - Факультет фізики

---

### **Титули та нагороди _Yaah_**

**Кубки:**

- Кубок **Yaah** - 1 місце в таблиці Університету на протязі 6 зібрань
- Кубок Університету - 1 місце в таблиці Університету
- Кубок Факультету - 1 місце в таблиці Факультету
- Кубок Спеціальності - 1 місце в таблиці Спеціальності

**Мечі:**

- Меч Просвіти та Благодаті - Володар кубку **Yaah**
- Меч Вічної Просвіти - Володар кубку Університету
- Меч Тимчасової Просвіти - Володар кубку Факультету
- Меч Одноразової Просвіти - Володар кубку Спеціальності

**Титули Звичайні:**

- Титул **Yaah** за 1 місце в таблиці Університету протягом 6 зібрань
- Титул Університету за 1, 2, 3 місце в таблиці Університету
- Титул Факультету за 1, 2, 3 місце в таблиці Факультету
- Титул Спеціальності за 1, 2, 3 місце в таблиці Спеціальності

**Титули Легенд:**

- Титул Легенди **Yaah** - Володар 10 кубків **Yaah**
- Титул Легенди Університету - Володар 10 кубків Університету
- Титул Легенди Факультету - Володар 5 кубків Університету
- Титул Легенди Спеціальноті - Володар 5 кубків Факультету

---

### **Звання**

- **Шукач** (0 - 1000) - Як тільки ти приєднаєшся до нашої спілки, ти отримаєш це звання, обереш факультет і будеш представляти свою групу. Далі, в кінці місяця, якщо ти займеш одне з перших п'яти місць у своїй таблиці, ти піднімешся до ліги "Спеціальність" і автоматично отримаєш наступне звання. У випадку, якщо твоя доля - важкий шлях, мій любий студенте, і тобі доведеться змагатися з дуже непростими супротивниками, і ти не зможеш зайняти верх таблиці, не хвилюйся. Ти зможеш отримати наступне звання, якщо набереш 1000 балів слави (вони здобуваються за проходження тестів та уроків).
- **Дослідник** (1000 - 3000) - Звання в лізі "Спеціальність".
- **Стратег** (3000 - 7000) - Звання в лізі "Факультет".
- **Філософ** (6000 - 14 000) - Звання в лізі "Університет".
- **Магнат** (30 000+) - Найвище звання, яке ти здобудеш після того, як отримаєш кубок **Yaah** або проявиш настільки велику наполегливість у накопиченні балів.

_Якщо ти, мій любий лицарю, здобудеш звання Магната шляхом накопичення балів, ти отримаєш найвищу Благодать, яку я можу тобі надати. Ти станеш найкращим з найкращих, і твоє місце буде в особливій таблиці - таблиці Героїв._

---

### **Рада**

В нашій дружній спільноті буде створена Рада Лицарів - круглий стіл, за яким зможуть сісти лише найкращі з найкращих. Лише ті, хто підтвердять свої знання і вміння, отримані в Академії та Лабораторії, заслужать право вступити до Величної Ради. Тим, хто спробує використати обман, щоб потрапити до Ради, назавжди суджено стати Шукачами і Вигнанцями. Вони втратять можливість змагатися в лігах і мирно існувати в нашій спільноті.

_Але пам'ятай, мій любий студенте, твій ректор вже старий чоловік, і в тебе існує ймовірність обманути мене. Але не забувай, що я розумна особа, і твій обман може мати негативні наслідки для тебе протягом усього твого шляху тут. Тому той, хто спробує ввести мене в оману та отримати доступ до Ради, отримає мою зневагу. Ти отримаєш звання Шахрай, яких варто уникати. Хі-хі-хі!_

---